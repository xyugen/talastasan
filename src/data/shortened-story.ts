export const impengNegroShortenedStory = `Si Impen, isang binatilyong may maitim na balat, ay laging biktima ng panunukso at diskriminasyon sa kanilang lugar. Tinatawag siyang "Negro" dahil sa kanyang kulay at pamilyang pinagmulan—isang anak ng sundalong Negro na iniwan sila matapos siyang ipanganak. Ang kanyang ina ay naglalabada noon para sa ikabubuhay nila ngunit dahil sa mga pangyayari sa kanilang pamilya at mapanghusgang komunidad na kanilang kinabibilangan ay natigil ito at napilitang magtrabaho si Impen bilang isang agwador. Ang kanyang ina ay madalas siyang pinapayuhan na umiwas sa gulo, lalo na sa mga basagulerong tulad ni Ogor na isa rin sa mga agwador na may malusog at matipunong pangangatawan. 

Sa araw na iyon, habang nakapila si Impen sa poso upang mag-igib, sinimulan na naman ni Ogor ang panunukso. Sa simula hindi niya ito pinansin ngunit sa kalaunan, inabuso ni Ogor ang pagpapasensiya niya—pinatid, sinaktan, at ipinahiya. Sa gitna ng sakit, poot, at pag-aalipusta, nag-alab ang damdamin ni Impen. Nang tuluyang hindi makatiis, nilabanan niya si Ogor. Nagkaengkwentro sila at sa pagkakataong iyon, nailabas ni Impen ang lahat ng hinanakit at galit mula sa mga pang-aaping natamo.

Sa huli, si Impen ay nanindigan laban kay Ogor at sa simbolo ng diskriminasyong kanyang nararanasan. Ang kuwento ay nagtatapos na nagpapahiwatig ng tagumpay ni Impen laban sa pisikal at emosyonal na pang-aabuso, ngunit ito rin ay nagpapakita ng isang mas malalim na komentaryo tungkol sa kahirapan, pagkakakulong sa diskriminasyon, at ang hangaring makamit ang dignidad para sa pamilya at sarili.`;

export const tataSeloShortenedStory = `Mabilis na kumalat ang balita tungkol sa pagpatay ni Tata Selo kay Kabesa, na naging sentro ng usapan sa buong bayan. Marami ang hindi makapaniwala na nagawa niya ito. Habang nakakulong, kinausap siya ng presidente at tinanong kung ano ang nagtulak sa kanya upang gawin ang krimen. Paulit-ulit na sagot ni Tata Selo na tinungkod siya ni Kabesa nang subukan niyang makiusap na huwag siyang paalisin sa lupang kanyang sinasaka.
Sa kabila ng kanyang paliwanag, sinabi ng anak ng pinakamayamang propritaryo sa San Roque na hindi iyon sapat na dahilan upang patayin si Kabesa. Ipinaliwanag ni Tata Selo na hindi nauunawaan ng mga tao ang kanyang pinagdadaanan at ang bigat ng kanyang naging pasya. Isang lalaki ang lumapit at nagtanong tungkol sa kanyang anak na si Saling, na naninilbihan sa pamilya ni Kabesa. Ipinagpilitan ni Tata Selo na huwag idamay ang kanyang anak, lalo pa’t may sakit ito. Para sa kanya, mas makabubuting manatili si Saling sa malayo at magpahinga.
Sa pagtatapos ng araw ng imbestigasyon, habang mahigpit na nakahawak sa rehas at nakatanaw sa malayo, malungkot na winika ni Tata Selo na lahat ng mayroon sila ay kinuha na—wala nang natira sa kanila.`;